# Συνεργατικά Συστήματα (Μεταπτυχιακό)

Περιοχή παράδοσης ατομικών και συνεργατικών εργασίων που περιγράφονται στην παρακάτω ενότητα

[Οδηγίες σε συχνές απορίες](https://courses-ionio.github.io/help/guide/) για την παράδοση της εργασίας

[Απορίες και πρόγραμμα συναντήσεων](https://github.com/upatras-hci/cs/issues)

# Εργασίες-παραδοτέα-προθεσμίες
Οι εργασίες είναι ένας σημαντικός πυλώνας του μαθήματος, γιατί υπάρχουν γνώσεις και δεξιότητες που μεταδίδονται μόνο μέσα από την πρακτική εξάσκηση με ένα αντικείμενο.

1. [Φτιάξτε το βιογραφικό σας σε ψηφιακή και φυσική μορφή](https://github.com/courses-ionio/projects/blob/master/bonus/index.md): Ατομική εργασία για την εκμάθηση της ροής εργασίας του Github.

2. [Συμμετοχή στο περιεχόμενο ενός βιβλίου στην περιοχή της διάδρασης](https://github.com/courses-ionio/projects/blob/master/social/index.md): Ατομική εργασία με δυνατότητα συνεργασίας προς το κεντρικό.

3. [Συνεργατική κατασκευή της ιστοσελίδας του τμήματος](https://github.com/ioniodi/site-gr): Ομαδική εργασία.

Για τις παραπάνω προθεσμίες δεν γίνεται να υπάρξει καμία παράταση καθώς η ολοκλήρωση του κάθε παραδοτέου είναι απαραίτητη για τον εστιασμένο προσδιορισμό του επόμενου. Φυσικά, το σύστημα είναι πάντα ανοιχτό σε αλλαγές και βελτιώσεις για παραδοτέα που έχετε στείλει ήδη, οπότε σας ενθαρρύνουμε να στείλετε το παραδοτέο στην ώρα του, ακόμη και αν δεν είστε απόλυτα ευχαριστημένοι με το περιεχόμενο του. 

# Ατομική αναφορά
Η ατομική αναφορά θα πρέπει να σταλεί-ενημερωθεί σε αυτό εδώ το αποθετήριο στον φάκελο `projects`, σύμφωνα με τις [οδηγίες αποστολής παραδοτέου](https://courses-ionio.github.io/help/submit/). Η ατομική αναφορά περιέχει λινκ προς τα επιμέρους αποθετήρια των παραδοτέων, καθώς και επιπλέον τεκμηρίωση για τις ενέργειες που κάνατε (=λινκ σε αρχεία ή/και αιτήματα ενσωμάτωσης) και ανεξάρτητα από τον βαθμό ολοκλήρωσης στα ζητούμενα.

Για τον υπολογισμού του τελικού βαθμού θα εξετάσουμε την ποσότητα/ποιότητα ολοκλήρωσης για όλα τα ζητούμενα όπως φαίνονται στην ατομική αναφορά σας και κυρίως την συστηματική (=εβδομαδιαία) προσπάθεια όπως φαίνεται στα αποθετήρια σας, καθώς και την ποιότητα-ποσότητα συνεργασίας στο κεντρικό και στα αποθετήρια των συναδέλφων σας. Για τον υπολογισμό του βαθμού συνεργασίας εξετάζουμε τόσο την μέθοδο αποστολής των αλλαγών όσο και την εποικοδομητική συνεργασία με άλλους χρήστες. Για παράδειγμα, βαθμολογούνται αρνητικά μαζικές παραδόσεις πάνω στην προθεσμία καθώς και τα πολλά λάθη ειδικά αν υπάρχουν σχετικές οδηγίες, ενώ βαθμολογούνται θετικά σταδιακές παραδόσεις και συνεχείς βελτιώσεις σε όλη την διάρκεια του μαθήματος, καθώς και συμβουλές-διορθώσεις-βελτιώσεις προς άλλους χρήστες.

# Βαθμολόγηση
| Παραδοτέο |	Βαθμός |
| --- | --- |
| Βιογραφικό | 20% |
| Βιβλίο | 50% |
| Ιστοσελίδα | 30% |

Παρακαλώ **μην πειράξετε** το παρόν αρχείο, αλλά δημιουργήστε νέο στο φάκελο σας σύμφωνα με τις [οδηγίες](https://courses-ionio.github.io/help/guide/).
